# GlutEatFree-Backend

## Brand core
Quando si hanno delle esigenze alimentari, come allergie e intolleranze, anche uscire fuori a mangiare può diventare un peso.

È cercando una soluzione a questa situazione che è nata l'idea di GlutEatFree: un servizio che da una parte permette ai ristoratori di
offrire più pasti inclusivi, e dall' altra offre ai consumatori una piattaforma dove scoprire questo network inclusivo.

Come prima esigenza alimentare abbiamo scelto la celiachia e l'intolleranza al glutine. È da questa esigenza alimentare infatti che è nata la nostra idea, vedendo e vivendo sulla nostra pelle la mancanza non solo di opzioni e le limitazioni che questo causa, ma anche la mancanza di consapevolezza e conoscenza del problema.

## Mission
Aiutare chi ha esigenze alimentari a mangiare fuori casa liberamente e in sicurezza, creando un network di ristoratori informati e più soluzioni per offrire un pasto sicuro per tutti.

Questa è la nostra missione a GlutEatFree, partendo dalla celiachia e intolleranza al glutine.

La celiachia, come altri problemi alimentari, richiede attenzioni particolari che non sempre i ristoratori sono in grado di dare. Con il nostro network vogliamo offrire un servizio che permetta ai ristoratori di offrire un pasto sicuro e un senso di inclusione a tutti i suoi clienti.

## Vision
Poter uscire a mangiare fuori con amici, parenti o colleghi, senza la paura di stare male, e lo stress di dover trovare un posto che offra pasti anche per noi, ma che vada bene anche a tutti gli altri.

La nostra è una visione di inclusione alimentare, con l'obbiettivo di una diffusione capillare, così che la fortuna di dove si vive, o dove si vuole viaggiare, non siano più una preoccupazione aggiuntiva.

## Descrizione piattaforma
La piattaforma consiste in un network per ristoranti che offrono opzioni senza glutine. 

Nel sito sarà possibile vedere i ristoranti che si sono registrati nel network e per ciascuno vedere che livello di “certificazione senza glutine” possiede (vedere i tipi di badge nella sezione dedicata) oltre che al suo menù ed i suoi dati principali. Nelle pagine dei ristoranti sarà anche possibile accedere alla sezione per fare domande al ristorante. 

Oltre ai vari profili dei ristoratori gli utilizzatori potranno accedere alla sezione blog del sito dove saranno presenti articoli dei blogger registrati alla piattaforma, il contenuto che potrà essere scritto dai blogger sono sia dei semplici articoli che riguardano l’alimentazione senza glutine o delle recensioni per i ristoranti che fanno parte del network.
